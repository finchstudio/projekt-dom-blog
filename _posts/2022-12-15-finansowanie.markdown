---
layout: post
title:  "Decyzja: finansowanie"
date:   2022-12-15 22:00:00 +0100
---
Jeśli chodzi o kredyty, to żyjemy w trudnych czasach — przez epidemię Covid19, atak Rosji na Ukrainę oraz nieudolne rządy mamy bardzo dużą inflację, oraz dość wysokie stopy procentowe (referencyjna = 6,75, co daje oprocentowanie kredytów hipotecznym na poziomie >9%). W mediach co chwilę słyszymy informacje, że dramatycznie spadła ilość dawanych kredytów hipotecznych oraz że deweloperzy wstrzymują inwestycje.

Po konsultacjach z doradcą kredytowym okazało się, że nie jest aż tak źle. Spadek ilości dawanych kredytów nie wynika z tego, że banki przestały je dawać, a to, że klienci mają mniejszą zdolność kredytową oraz boją się przyszłości.

Mamy sporo możliwości, jeśli chodzi o finansowanie budowy, między innymi:
- sprzedaż mieszkania w Gdańsku, kupno działki za gotówkę oraz budowa wspierana kredytem i środkami własnymi ze sprzedaży mieszkania. Przy tym scenariuszu, na dzisiaj mamy zdolność kredytową na ~1,2m PLN
- pozostawienie mieszkania w Gdańsku na wynajem, kupno działki na kredyt z wkładem własnym, rozpoczęcie procedury wydawania pozwolenia na budowę oraz dokredytowanie budowy w tym samym (lub innym) banku jak formalności zostaną dopięte. Na dzisiaj zdolność przy tym scenariuszu to ~800-900k PLN


Na razie idziemy zgodnie ze scenariuszem pierwszym i chcemy wystawić mieszkanie na sprzedaż i w międzyczasie rozglądać się za działką. Początkowo myśleliśmy, żeby skorzystać z usług agencji nieruchomości, ale odrzuciła nas prowizja w wysokości 3,57% wartości transakcji.
Na własną rękę zleciliśmy również wycenę mieszkania przez rzeczoznawcę, który wycenił mieszkanie, abyśmy wiedzieli, z jaką ceną możemy wystawiać ogłoszenie.

